Git hooks zijn een hulpmiddel dat standaard is ingebouwd in Git, zonder dat er extra software nodig is. Ze bestaan uit uitvoerbare scripts met specifieke namen die in de map `.git/hooks` worden geplaatst. Deze scripts kunnen in elke programmeertaal worden geschreven en worden uitgevoerd op verschillende momenten in het ontwikkelproces. Voorbeelden hiervan zijn de *pre-commit* hook, die een commit kan tegenhouden door een specifieke exit-code terug te geven, en de *post-commit* hook, die acties uitvoert nadat een commit is voltooid. Andere voorbeelden zijn de *pre-receive* hook, die een push kan weigeren, en de *post-receive* hook, die na het ontvangen van een push wordt uitgevoerd.

Omdat Git hooks zich in de `.git` map bevinden, worden ze standaard niet opgenomen in versiebeheer. Dit betekent dat ze niet automatisch worden gedeeld tussen branches of met andere ontwikkelaars. Ze kunnen echter zowel op ontwikkelcomputers als op remote servers worden ingesteld. Als er hierrond goede afspraken gemaakt worden, is het eigenlijk wel mogelijk ze via Git zelf met elkaar te delen.

Git hooks worden lokaal uitgevoerd, maar er zijn geen beperkingen aan wat een hook kan doen. Het is bijvoorbeeld mogelijk dat een hook een container of virtuele machine opstart om specifieke taken uit te voeren. Omdat hooks synchroon worden uitgevoerd, is het belangrijk dat ze efficiÃ«nt en snel zijn, zodat ze de workflow niet onnodig vertragen.

Meer informatie over Git hooks is te vinden op [githooks.com](githooks.com). Hier staan ook een aantal tools die kunnen helpen bij het delen van hooks en dergelijke.
